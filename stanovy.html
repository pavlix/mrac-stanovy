<!DOCTYPE html>
<html>
<head>
  <title>Stanovy společenství vlastníků jednotek</title>
  <meta charset="UTF-8">
  <style type="text/css">
    #footer { display: none; }
    @media print { #footer { display: block; } }
  </style>
</head>
<body>

<div id="footer">Strana <pdf:pagenumber> z <pdf:pagecount> </div>

<h4 style="text-align: center;">STANOVY<br />Společenství vlastníků domu Mrač 225</h4>
<h4 style="text-align: center;">ČÁST PRVNÍ</h4>
<h4 style="text-align: center;">VŠEOBECNÁ USTANOVENÍ</h4>
<h4 style="text-align: center;">Čl. I</h4>
<h4 style="text-align: center;">Základní ustanovení</h4>
<p><strong>(1)</strong> Společenství vlastníků je právnickou osobou založenou za účelem zajišťování správy domu a pozemků; při naplňování svého účelu je způsobilé nabývat práva a zavazovat se k povinnostem. Společenství vlastníků nesmí podnikat ani se přímo či nepřímo podílet na podnikání nebo jiné činnosti podnikatelů nebo být jejich společníkem nebo členem.</p>
<p><strong>(2)</strong> Společenství vlastníků je založeno za účelem správy bytového domu č. p 225 v části obce Mrač, který tvoří součást pozemku parc. č. 786, v katastrálním území Mrač, jenž je zapsán v katastru nemovitostí vedeném Katastrálním úřadem pro Středočeský kraj, Katastrální pracoviště Benešov na listu vlastnictví číslo 802 pro obec a katastrální území Mrač, za účelem správy shora uvedeného pozemku a pozemků parc. č. 123/32 a 123/33, zapsaných na tomtéž listu vlastnictví.</p>
<p><strong>(3)</strong> Společenství vlastníků vzniklo v souladu s § 9 odst. 3 zák. č. 72/1994 Sb., kterým se upravovaly některé spoluvlastnické vztahy k budovám a některé vlastnické vztahy k bytům a nebytovým prostorům a doplňovaly se některé zákony (zákon o vlastnictví bytů), dnem doručení listiny s doložkou o vyznačení vkladu do katastru nemovitostí nebo jiné listiny, kterou příslušný státní orgán osvědčuje vlastnické vztahy k jednotce, třetímu vlastníku, tedy dne 5. prosince 2009.</p>
<p><strong>(4)</strong> Společenství vlastníků je osobou odpovědnou za správu domu a pozemků.</p>
<p><strong>(5)</strong> Společenství vlastníků může nabývat majetek a nakládat s ním pouze pro účely správy domu a pozemků. K právnímu jednání, kterým společenství vlastníků zajistí dluh jiné osoby, se nepřihlíží.</p>
<p><strong>(6)</strong> Společenství vlastníků jedná právně v mezích svého účelu s vlastníky jednotek i s třetími osobami. Vzniknou-li vlastníkům jednotek práva vadou jednotky, zastupuje společenství vlastníků vlastníky jednotek při uplatňování těchto práv.</p>

<h4 style="text-align: center;">Čl. II</h4>
<h4 style="text-align: center;">Název a sídlo</h4>
<p><strong>(1)</strong> Název zní: Společenství vlastníků domu Mrač 225</p>
<p><strong>(2)</strong> Sídlem je: Mrač 225, 257 21 Poříčí nad Sázavou</p>

<p> </p>
<h4 style="text-align: center;">ČÁST DRUHÁ</h4>
<h4 style="text-align: center;">PŘEDMĚT ČINNOSTI SPOLEČENSTVÍ VLASTNÍKŮ</h4>
<h4 style="text-align: center;">Čl. III</h4>
<h4 style="text-align: center;">Obecné vymezení správy domu a pozemků</h4>
<p><strong>(1)</strong> Správa domu a pozemků zahrnuje vše, co nenáleží vlastníku jednotky a co je v zájmu všech spoluvlastníků nutné nebo účelné pro řádnou péči o dům a pozemky jako funkční celek a zachování nebo zlepšení společných částí. Správa domu zahrnuje i činnosti spojené s přípravou a prováděním změn společných částí domu nástavbou, přístavbou, stavební úpravou nebo změnou v užívání, jakož i se zřízením, udržováním nebo zlepšením zařízení v domě nebo na pozemcích sloužících všem spoluvlastníkům domu.</p>
<p><strong>(2)</strong> Správa se vztahuje i na společné části, které slouží výlučně k užívání jen některému spoluvlastníku.</p>

<p style="text-align: center;"><strong>Čl. IV</strong></p>
<p style="text-align: center;"><strong>Správa domu a pozemků z hlediska provozního a technického</strong></p>
<p><strong>(1)</strong> Společenství vlastníků je oprávněno vykonávat činnosti týkající se správy domu a pozemků z hlediska provozního a technického, kterými se rozumí zejména:</p>
<ol>
<li style="list-style-type: lower-alpha;">provoz, údržba, opravy, stavební úpravy a jiné změny společných částí domu, včetně změn vedoucích ke změně v účelu jejich užívání; týká se to také všech technických zařízení domu, jako společných částí, dále společných částí vyhrazených k výlučnému užívání vlastníku jednotky, pokud nejde o činnost příslušející vlastníku jednotky v rámci správy této společné části na vlastní náklady,</li>
<li style="list-style-type: lower-alpha;">revize technických sítí, společných technických zařízení domu, protipožárního zařízení, hromosvodů, rozvodů energií, pitné vody a telekomunikačních zařízení,</li>
<li style="list-style-type: lower-alpha;">údržba pozemků a údržba přístupových cest na pozemcích,</li>
<li style="list-style-type: lower-alpha;">uplatnění práva vstupu do bytu v případě, že vlastník jednotky upravuje stavebně svůj byt, včetně možnosti požadovat v odůvodněných případech předložení stavební dokumentace, pokud je podle jiných právních předpisů vyžadována, pro ověření, zda stavební úpravy neohrožují, nepoškozují nebo nemění společné části domu.</li>
</ol>

<h4 style="text-align: center;">Čl. V</h4>
<h4 style="text-align: center;">Správa domu a pozemků z hlediska správních činností</h4>
<p><strong>(1)</strong> Společenství vlastníků je oprávněno vykonávat činnosti týkající se správy domu a pozemků z hlediska správních činností, kterými se rozumí zejména:</p>
<ol>
<li style="list-style-type: lower-alpha;">zajišťování veškeré správní, administrativní a operativně technické činnosti, včetně vedení příslušné technické a provozní dokumentace domu, uchovávání dokumentace stavby odpovídající jejímu skutečnému provedení podle jiných právních předpisů,</li>
<li style="list-style-type: lower-alpha;">stanovení a vybírání předem určených finančních prostředků od vlastníků jednotek jako záloh na příspěvky na správu domu a pozemků, stanovení záloh na úhrady cen služeb a jejich vyúčtování a vypořádání,</li>
<li style="list-style-type: lower-alpha;">vedení účetnictví, zpracování a předložení daňových přiznání, řádné hospodaření s finančními prostředky, vedení seznamu členů společenství vlastníků,</li>
<li style="list-style-type: lower-alpha;">uplatňování a vymáhání plnění povinností vůči jednotlivým vlastníkům jednotek, které jim ukládají právní předpisy nebo vyplývají ze stanov společenství vlastníků a z usnesení shromáždění v souladu s právními předpisy,</li>
<li style="list-style-type: lower-alpha;">výkon činností vztahujících se k uplatňování ochrany práv vlastníků jednotek.</li>
</ol>

<p style="text-align: center;"><strong>Čl. VI</strong></p>
<p style="text-align: center;"><strong>Oprávnění sjednávat smlouvy</strong></p>
<p><strong>(1)</strong> Pro účely správy domu a pozemků je společenství vlastníků oprávněno sjednávat smlouvy týkající se zejména:</p>
<ol>
<li style="list-style-type: lower-alpha;">zajištění činností spojených se správou domu a pozemků,</li>
<li style="list-style-type: lower-alpha;">zajištění dodávek služeb spojených s užíváním společných částí a spojených s užíváním jednotek, nejde-li o služby, jejichž dodávky si vlastníci jednotek zajišťují u dodavatele přímo,</li>
<li style="list-style-type: lower-alpha;">pojištění domu,</li>
</ol>
<p><strong>(2)</strong> Společenství vlastníků dohlíží na plnění uzavřených smluv a vymáhá nároky z porušení povinností druhé smluvní strany.</p>

<h4 style="text-align: center;">Čl. VII</h4>
<h4 style="text-align: center;">Zajišťování správy domu a dalších činností na základě smlouvy se správcem</h4>
<p><strong>(1)</strong> V souladu s prohlášením vlastníka budovy o osobě pověřené správou domu (dále jen „správce“), anebo v souladu s usnesením shromáždění o určení osoby správce, může společenství vlastníků zajišťovat provozní, technické, správní a obdobné činnosti spojené se správou domu a pozemků a s dalšími činnostmi, popřípadě některé z těchto činností, na základě smlouvy se správcem, kterým může být fyzická nebo právnická osoba.</p>
<p><strong>(2)</strong> Smlouva se správcem obsahuje:</p>
<ol>
<li style="list-style-type: lower-alpha;">vymezení činností, které bude správce vykonávat,</li>
<li style="list-style-type: lower-alpha;">cenu za služby poskytované správcem,</li>
<li style="list-style-type: lower-alpha;">určení způsobu hospodaření s příspěvky na správu domu a pozemků a s finančními prostředky poskytovanými na úhradu služeb včetně jejich evidence,</li>
<li style="list-style-type: lower-alpha;">povinnost správce předkládat jím uzavírané smlouvy nebo jejich změny předem ke schválení orgánu společenství vlastníků příslušnému podle těchto stanov, pokud byl správce společenstvím vlastníků zmocněn k jejich uzavírání,</li>
<li style="list-style-type: lower-alpha;">povinnost správce předložit jednou ročně shromáždění zprávu o činnosti správce, zejména o finančním hospodaření, o stavu finančních prostředků každého vlastníka jednotky a o stavu společných částí domu, jakož i o jiných významných skutečnostech,</li>
<li style="list-style-type: lower-alpha;">povinnost správce před ukončením jeho činnosti podat shromáždění zprávu o své činnosti a předat výboru všechny písemné materiály o správě domu a své činnosti,</li>
<li style="list-style-type: lower-alpha;">povinnost správce umožnit každému vlastníku jednotky nahlédnout a seznámit se s listinami uvedenými v čl. X odst. 1 stanov a vykonávat práva člena společenství vlastníků, za podmínek stanovených stanovami,</li>
<li style="list-style-type: lower-alpha;">další náležitosti stanovené shromážděním.</li>
</ol>
<p><strong>(3)</strong> Změny osoby správce nebo změny obsahu smlouvy v ujednání o ceně nebo o rozsahu činnosti se správcem schvaluje shromáždění.</p>
<p><strong>(4)</strong> Uzavřením smlouvy se správcem podle odstavců 1 až 3 nemůže být dotčena výlučná rozhodovací působnost orgánů společenství vlastníků plynoucí z právních předpisů a z těchto stanov.</p>

<p> </p>
<h4 style="text-align: center;">ČÁST TŘETÍ</h4>
<h4 style="text-align: center;">ČLENSTVÍ VE SPOLEČENSTVÍ VLASTNÍKŮ</h4>
<h4 style="text-align: center;">ČLENSKÁ PRÁVA A POVINNOSTI</h4>
<h4 style="text-align: center;">Čl. VIII</h4>
<h4 style="text-align: center;">Vznik členství</h4>
<p><strong>(1)</strong> Členství ve společenství vlastníků je neoddělitelně spojeno s vlastnictvím jednotky.</p>
<p><strong>(2)</strong> Za dluhy společenství vlastníků ručí jeho člen v poměru podle velikosti svého podílu na společných částech.</p>
<p><strong>(3)</strong> Členy společenství vlastníků se stávají fyzické i právnické osoby, které nabyly vlastnictví k jednotce v domě, pro který společenství vlastníků vzniklo. Jejich členství vzniká dnem nabytí vlastnictví k jednotce v případech, kdy tyto osoby nabyly vlastnictví k jednotce po dni vzniku společenství vlastníků.</p>

<h4 style="text-align: center;">Čl. IX.</h4>
<h4 style="text-align: center;">Seznam členů společenství vlastníků</h4>
<p><strong>(1)</strong> Společenství vlastníků vede seznam členů společenství vlastníků. V seznamu členů společenství vlastníků musí být u každého člena společenství vlastníků uvedeno:</p>
<ol>
<li style="list-style-type: lower-alpha;">jméno a příjmení,</li>
<li style="list-style-type: lower-alpha;">datum narození,</li>
<li style="list-style-type: lower-alpha;">adresa místa trvalého pobytu, uvedená ve výpisu z katastru nemovitostí dokládající vlastnické právo k pozemkům a domu,</li>
<li style="list-style-type: lower-alpha;">doručovací adresa, na které vlastník jednotky přebírá poštu, (dále jen doručovací adresa), v případě, že není shodná s adresou místa trvalého pobytu,</li>
<li style="list-style-type: lower-alpha;">váha hlasu při hlasování na shromáždění ve vztahu k jednotce.</li>
</ol>
<p><strong>(2)</strong> Seznam členů společenství vlastníků je zpřístupněn členům společenství vlastníků způsobem uvedeným v čl. X odst. 2 stanov.</p>
<p><strong>(3)</strong> Členy společenství vlastníků, jejichž členství vznikne za trvání společenství vlastníků, zapíše společenství vlastníků do seznamu členů společenství vlastníků neprodleně poté, kdy člen společenství vlastníků oznámí prokazatelně nabytí vlastnictví jednotky, nebo kdy se společenství vlastníků dozví o této skutečnosti jiným způsobem.</p>
<p><strong>(4)</strong> Každý člen, a to i bývalý, obdrží na svou žádost od společenství vlastníků na jeho náklady potvrzení s výpisem ze seznamu členů obsahující údaje o své osobě, popřípadě potvrzení, že tyto údaje byly vymazány. Namísto zemřelého člena může o potvrzení požádat jeho manžel, dítě nebo rodič, a není-li žádný z nich, může o vydání potvrzení žádat jiná osoba blízká nebo dědic, prokáží-li zájem hodný právní ochrany.</p>

<h4 style="text-align: center;">Čl. X</h4>
<h4 style="text-align: center;">Členská práva a povinnosti</h4>
<p><strong>(1)</strong> Člen společenství vlastníků má práva vlastníka jednotky a člena společenství vlastníků uvedená v příslušných ustanoveních právních předpisů a těchto stanov a má zejména právo:</p>
<ol>
<li style="list-style-type: lower-alpha;">účastnit se veškeré činnosti společenství vlastníků způsobem a za podmínek stanovených právními předpisy a těmito stanovami,</li>
<li style="list-style-type: lower-alpha;">účastnit se jednání shromáždění, požadovat a dostat na něm vysvětlení záležitostí, hlasováním se podílet na rozhodování shromáždění,</li>
<li style="list-style-type: lower-alpha;">volit a být volen do orgánů společenství vlastníků,</li>
<li style="list-style-type: lower-alpha;">předkládat orgánům společenství vlastníků návrhy a podněty ke zlepšení činnosti společenství vlastníků a k odstranění nedostatků v jejich činnosti,</li>
<li style="list-style-type: lower-alpha;">obdržet vyúčtování záloh na úhradu jednotlivých služeb, nejpozději do čtyř měsíců od skončení zúčtovacího období, přičemž splatnost případných přeplatků, je nejpozději do sedmi měsíců od skončení zúčtovacího období,</li>
<li style="list-style-type: lower-alpha;">nahlížet do písemných podkladů pro jednání shromáždění, do zápisu ze zasedání shromáždění, do smluv sjednaných společenstvím vlastníků a do podkladů, z nichž vychází určení výše jeho povinnosti podílet se na nákladech spojených se správou domu a pozemků a s dodávkou služeb spojených s užíváním jednotky,</li>
<li style="list-style-type: lower-alpha;">seznámit se, jak společenství vlastníků hospodaří a jak dům nebo pozemky spravuje,</li>
<li style="list-style-type: lower-alpha;">nahlížet do účetních knih a dokladů společenství vlastníků.</li>
</ol>
<p><strong>(2)</strong> V případě, že člen společenství vlastníků chce uplatnit své právo a nahlédnout a seznámit se s listinami uvedenými v čl. X odst. 1 stanov, bude domluven takový způsob uplatnění tohoto práva, který bude vyhovovat jak společenství vlastníků, tak členu společenství vlastníků, případně osobě, která na základě smlouvy zajišťuje činnosti spojené se správou domu. V případě, že způsob uplatnění tohoto práva nebude dohodnut, rozhodne o způsobu uplatnění práva shromáždění.</p>
<p><strong>(3)</strong> Člen společenství vlastníků má povinnosti vlastníka jednotky a člena společenství vlastníků uvedené v příslušných ustanoveních právních předpisů a těchto stanovách, zejména má povinnost</p>
<ol>
<li style="list-style-type: lower-alpha;">dodržovat tyto stanovy a plnit usnesení orgánů společenství vlastníků schválená v souladu se právními předpisy a těmito stanovami,</li>
<li style="list-style-type: lower-alpha;">řídit se pravidly pro správu domu a pro užívání společných částí, pokud byl s těmito pravidly seznámen nebo pokud je měl a mohl znát, jakož i zajistit jejich dodržování osobami, jimž umožnil přístup do domu nebo bytu,</li>
<li style="list-style-type: lower-alpha;">hradit stanovené příspěvky na správu domu a pozemků,</li>
<li style="list-style-type: lower-alpha;">hradit stanovené zálohy na úhradu za služby a hradit nedoplatky vyplývající z vyúčtování,</li>
<li style="list-style-type: lower-alpha;">řídit se při užívání společných částí domu, pozemků a společných zařízení domu právními předpisy a pokyny výrobce nebo správce technických zařízení,</li>
<li style="list-style-type: lower-alpha;">udržovat svůj byt, jak to vyžaduje nezávadný stav a dobrý vzhled domu; to platí i o společných částech, které má vlastník jednotky vyhrazeny ve výlučném užívání,</li>
<li style="list-style-type: lower-alpha;">odstranit na svůj náklad závady a poškození, které na jiných jednotkách nebo na společných částech domu a pozemků způsobil sám nebo ti, kteří s ním jednotku užívají,</li>
<li style="list-style-type: lower-alpha;">předat výboru ověřenou projektovou dokumentaci v případě, že provádí změnu stavby a vyjádření příslušného stavebního úřadu, případně rozhodnutí, bylo-li vydáno.</li>
</ol>
<p><strong>(4)</strong> Člen společenství vlastníků má právo svobodně spravovat, výlučně užívat a uvnitř stavebně upravovat svůj byt, jakož i užívat společné části domu, nesmí však ztížit jinému vlastníku jednotky výkon stejných práv ani ohrozit, změnit nebo poškodit společné části.</p>
<p><strong>(5)</strong> Neplní-li vlastník jednotky povinnost udržovat byt tak, jak to vyžaduje nezávadný stav domu, a přímo hrozí nebezpečí, že dojde k poškození jiného bytu, je společenství vlastníků oprávněno činit opatření ke zjednání nápravy i v případě, že nejde o ohrožení nezávadného stavu domu jako celku. Právo vlastníka jednotky činit opatření k nápravě tím není dotčeno.</p>
<p><strong>(6)</strong> Upravuje-li vlastník jednotky stavebně svůj byt, umožní do bytu přístup pro ověření, zda stavební úpravy neohrožují, nepoškozují nebo nemění společné části, pokud byl k tomu předem vyzván společenstvím vlastníků.</p>
<p><strong>(7)</strong> Vlastník jednotky se zdrží všeho, co brání údržbě, opravě, úpravě, přestavbě či jiné změně domu nebo pozemků, o nichž bylo řádně rozhodnuto, jsou-li prováděny uvnitř bytu nebo na společné části, která slouží výlučně k užívání vlastníka jednotky, umožní do nich přístup, pokud byl k tomu předem vyzván společenstvím vlastníků. To platí i pro umístění, údržbu a kontrolu zařízení pro měření spotřeby vody a pro odečet naměřených hodnot.</p>
<p><strong>(8)</strong> Při poškození jednotky prováděním prací podle čl. X. odst. 7 stanov, nahradí vlastníku jednotky škodu společenství vlastníků. Prováděl-li však tyto práce ve svém zájmu jen některý vlastník jednotky, nahradí škodu sám.</p>
<p><strong>(9)</strong> Kdo nabyl jednotku do vlastnictví, oznámí to včetně své adresy místa trvalého pobytu, doručovací adresy a počtu osob, které budou mít v bytě domácnost, společenství vlastníků nejpozději do jednoho měsíce ode dne, kdy se dozvěděl nebo mohl dozvědět, že je vlastníkem. To obdobně platí i v případě změny údajů uvedených v oznámení.</p>
<p><strong>(10)</strong> Vlastník jednotky oznámí bez zbytečného odkladu společenství vlastníků změny v počtu osob, které mají v bytě domácnost a bydlí v něm po dobu, která činí v souhrnu nejméně tři měsíce v jednom kalendářním roce. To platí i tehdy, přenechal-li vlastník jednotky byt k užívání jiné osobě; v takovém případě oznámí i jméno a doručovací adresu této osoby.</p>
<p><strong>(11)</strong> Požádá-li o to vlastník jednotky, sdělí mu společenství vlastníků jméno a doručovací adresu kteréhokoli vlastníka nebo nájemce v domě.</p>
<p><strong>(12)</strong> Na návrh společenství vlastníků nebo dotčeného vlastníka jednotky může soud nařídit prodej  jednotky toho vlastníka, který porušuje povinnost uloženou mu vykonatelným rozhodnutím soudu způsobem podstatně omezujícím nebo znemožňujícím práva ostatních vlastníků jednotek.</p>

<h4 style="text-align: center;"><strong>Čl. XI</strong></h4>
<h4 style="text-align: center;">Spoluvlastnictví jednotky</h4>
<p><strong>(1)</strong> Vlastník jednotky může své právo k jednotce rozdělit na podíly.</p>
<p><strong>(2)</strong> Za spoluvlastníci jednotky (i v případě manželů, kteří mají jednotku ve společném jmění) jedná kterýkoliv ze spoluvlastníků jednotky.
<p><strong>(3)</strong> Ostatní spoluvlastníci jednotky mají právo být na zasedání shromáždění přítomni, práva člena společenství vlastníků však nevykonávají. To platí i v případě manželů, kteří mají jednotku ve společném jmění a nájemníků v bytové jednotce vlastníka.</p>

<h4 style="text-align: center;">Čl. XII</h4>
<h4 style="text-align: center;">Zánik členství ve společenství vlastníků</h4>
<p><strong>(1)</strong> Členství ve společenství vlastníků zaniká:</p>
<ol>
<li style="list-style-type: lower-alpha;">převodem nebo přechodem vlastnictví jednotky,</li>
<li style="list-style-type: lower-alpha;">úmrtím člena společenství vlastníků – fyzické osoby,</li>
<li style="list-style-type: lower-alpha;">zánikem člena společenství vlastníků – právnické osoby bez právního nástupnictví,</li>
<li style="list-style-type: lower-alpha;">zánikem jednotky, jejímž vlastníkem je člen společenství vlastníků,</li>
<li style="list-style-type: lower-alpha;">dalším způsobem, pokud to stanoví právní předpisy.</li>
</ol>
<p><strong>(2)</strong> Společné členství ve společenství vlastníků zaniká a mění se na členství dnem, kdy se zapíše změna předchozího spoluvlastnictví jednotky na výlučné vlastnictví jediného člena společenství do katastru nemovitostí; tuto změnu je povinen člen společenství neprodleně oznámit výboru společenství.</p>

<p> </p>
<h4 style="text-align: center;">ČÁST ČTVRTÁ</h4>
<h4 style="text-align: center;">ORGÁNY SPOLEČENSTVÍ VLASTNÍKŮ</h4>
<h4 style="text-align: center;">Čl. XIII</h4>
<h4 style="text-align: center;">Společná ustanovení</h4>
<p><strong>(1)</strong> Orgány společenství vlastníků jsou:</p>
<ol>
<li style="list-style-type: lower-alpha;">shromáždění,</li>
<li style="list-style-type: lower-alpha;">výbor,</li>
<li style="list-style-type: lower-alpha;">revizor.</li>
</ol>

<h4 style="text-align: center;">Čl. XIV</h4>
<h4 style="text-align: center;">Shromáždění</h4>
<p><strong>(1)</strong> Shromáždění je nejvyšším orgánem společenství vlastníků. Shromáždění tvoří všichni vlastníci jednotek. Každý z nich má počet hlasů odpovídající velikosti jeho podílu na společných částech.</p>
<p><strong>(2)</strong> Výbor svolá shromáždění k zasedání tak, aby se konalo nejméně jedenkrát do roka. Výbor svolá shromáždění i z podnětu vlastníků jednotek, kteří mají více než čtvrtinu všech hlasů, nejméně však dvou z nich; neučiní-li to ve lhůtě do třiceti dnů od doručení podnětu, svolají tito vlastníci shromáždění k zasedání na náklad společenství vlastníků sami. Je-li zasedání svoláno z podnětu vlastníků jednotek, může být pořad zasedání změněn jen se souhlasem toho, kdo podnět podal.</p>
<p><strong>(3)</strong> Shromáždění se svolává písemnou pozvánkou, která se zašle všem členům společenství vlastníků na jimi sdělenou doručovací adresu, nebyla-li sdělena, na adresu uvedenou ve výpisu z katastru nemovitostí dokládající vlastnické právo k pozemkům a domu. Pozvánka se současně vyvěsí v domě na domovní vývěsce společenství vlastníků. Písemná pozvánka musí být zaslána a vyvěšena ve lhůtě nejméně čtrnácti dnů před jeho konáním. Z pozvánky musí být zřejmé místo, čas a pořad zasedání. Místo a čas zasedání se určí tak, aby co nejméně omezovaly možnosti členů se jej účastnit.</p>
<p><strong>(4)</strong> Kdo zasedání svolal, může je odvolat nebo odložit stejným způsobem, jakým bylo svoláno. Je-li zasedání svoláno podle odst. 2 věta druhá, může být odvoláno či odloženo jen na návrh nebo se souhlasem toho, kdo k němu dal podnět.</p>
<p><strong>(5)</strong> Člen společenství vlastníků může zmocnit jiného člena společenství vlastníků nebo kteroukoliv jinou osobu, aby ho zastupovala při účasti na shromáždění nebo na všech shromážděních, a to včetně hlasování. Zmocnění musí mít písemnou formu, zastoupení dle generální plné moci se připouští. V případě zastoupení se zástupce člena společenství vlastníků na shromáždění prokáže občanským průkazem nebo jiným dokladem osvědčujícím jeho totožnost a aktuálním výpisem z obchodního nebo jiného rejstříku, jde-li o právnickou osobu, a plnou mocí udělenou členem společenství vlastníků, za kterého se shromáždění účastní, nebyla-li plná moc k účasti na všech shromážděních předložena společenství vlastníků dříve. Podpisy na plné moci nemusejí být úředně ověřeny.</p>
<p><strong>(6)</strong> Do působnosti shromáždění patří:</p>
<ol>
<li style="list-style-type: lower-alpha;">změna stanov,</li>
<li style="list-style-type: lower-alpha;">změna prohlášení o rozdělení práva k domu a pozemkům na vlastnické právo k jednotkám,</li>
<li style="list-style-type: lower-alpha;">volba a odvolávání členů výboru a rozhodování o výši jejich odměn,</li>
<li style="list-style-type: lower-alpha;">účetní závěrky, vypořádání výsledku hospodaření a zprávy o hospodaření společenství vlastníků a správě domu, jakož i celkové výše příspěvků na správu domu pro příští období a rozhodnutí o vyúčtování nebo vypořádání nevyčerpaných příspěvků,</li>
<li style="list-style-type: lower-alpha;">schválení druhu služeb a výše záloh na jejich úhradu, jakož i způsobu rozúčtování cen služeb na jednotky,</li>
<li style="list-style-type: lower-alpha;">rozhodování<br />– o členství společenství vlastníků v právnické osobě působící v oblasti bydlení,<br />– o změně účelu užívání bytu,<br />– o změně podlahové plochy bytu,<br />– o úplném nebo částečném sloučení nebo rozdělení jednotek,<br />– o změně podílu na společných částech,<br />– o změně v určení společné části sloužící k výlučnému užívání vlastníka jednotky,<br />– o opravě nebo stavební úpravě společných částí nemovité věci, převyšují-li náklady částku stanovenou v čl. XVI odst. 12 stanov,</li>
<li style="list-style-type: lower-alpha;">udělování předchozího souhlasu,<br />– k nabytí, zcizení nebo zatížení nemovitých věcí nebo k jinému nakládání s nimi,<br />– k nabytí, zcizení nebo zatížení movitých věcí, jejichž hodnota převyšuje částku stanovenou v čl. XVI odst. 12 stanov,,<br />– k uzavření smlouvy o úvěru společenstvím vlastníků včetně schválení výše a podmínek úvěru,<br />– k uzavření smlouvy o zřízení zástavního práva k jednotce, pokud dotčený vlastník jednotky v písemné formě s uzavřením zástavní smlouvy souhlasil,<br /></li>
<li style="list-style-type: lower-alpha;">určení osoby, která má zajišťovat některé činnosti správy domu a pozemků, i rozhodnutí o její změně, jakož i schválení smlouvy s touto osobou a schválení změny smlouvy v ujednání o ceně nebo o rozsahu činnosti,</li>
<li style="list-style-type: lower-alpha;">rozhodování v dalších záležitostech určených stanovami nebo v záležitostech, které si shromáždění k rozhodnutí vyhradí.</li>
</ol>
<p><strong>(7)</strong> Shromáždění je způsobilé usnášet se za přítomnosti vlastníků jednotek, kteří mají většinu všech hlasů. K přijetí rozhodnutí se vyžaduje souhlas většiny hlasů přítomných vlastníků jednotek, ledaže zákon vyžaduje vyšší počet hlasů.</p>
<p><strong>(8)</strong> Zasedání shromáždění zahájí předseda výboru nebo pověřený člen výboru. V případě svolání zasedání shromáždění z podnětu vlastníků jednotek podle čl. XIV odst. 2 věty druhé zahájí zasedání shromáždění člen společenství vlastníků zmocněný těmito vlastníky jednotek. Kdo zasedání zahájí, ověří, zda je členská schůze schopna se usnášet. Poté zajistí volbu předsedy zasedání a zapisovatele. Předseda vede zasedání tak, jak byl jeho pořad ohlášen, ledaže shromáždění rozhodne o předčasném ukončení. Shromáždění hlasuje veřejně, zvednutím ruky. Shromáždění se může nadpoloviční většinou hlasů přítomných členů usnést, že bude o určité věci hlasovat tajně pomocí hlasovacích lístků. V takovém případě současně stanoví postup pro tajné hlasování. Před přijetím každého usnesení zjistí předseda zasedání počet přítomných členů, po hlasování uvede, počet souhlasných hlasů pro přijetí usnesení.Záležitost, která nebyla zařazena na pořad zasedání v písemné pozvánce, lze rozhodnout jen za účasti a se souhlasem všech členů společenství vlastníků oprávněných o ní hlasovat.</p>
<p><strong>9)</strong> Výbor zajistí vyhotovení zápisu ze zasedání shromáždění ve lhůtě do třiceti dnů od jejího ukončení. Není-li to možné, vyhotoví zápis ten, kdo zasedání předsedal nebo koho tím pověřilo shromáždění. Ze zápisu musí být patrné:</p>
<ol>
<li style="list-style-type: lower-alpha;">kdo zasedání svolal</li>
<li style="list-style-type: lower-alpha;">jak, kdy se konalo,</li>
<li style="list-style-type: lower-alpha;">kdo je zahájil a kdo mu předsedal,</li>
<li style="list-style-type: lower-alpha;">jaké případné členy orgánu shromáždění zvolilo,</li>
<li style="list-style-type: lower-alpha;">plné znění přijatých usnesení,</li>
<li style="list-style-type: lower-alpha;">uvedení počtu přítomných členů a počtu souhlasných hlasů při přijetí každého usnesení</li>
<li style="list-style-type: lower-alpha;">kdy byl zápis vyhotoven.</li>
</ol>
<p>Přílohu zápisu tvoří zejména listina přítomných s jejich podpisy a písemné podklady, které byly předloženy k jednotlivým projednávaným bodům. Zápis podepisuje předseda zasedání a zapisovatel. Zápisy včetně písemných podkladů k jednání shromáždění musejí být uschovány u předsedy výboru. Každý člen spolku může nahlížet do zápisů ze zasedání za podmínek určených v článku X. odst. 2 stanov, toto právo lze vykonat v sídle společenství vlastníků. Pokud o to člen společenství vlastníků požádá, jsou mu zápisy ze zasedání shromáždění zasílány na jeho e-mailovou adresu, bezprostředně po vyhotovení zápisu.</p>
<p><strong>(10)</strong> Je-li pro to důležitý důvod, může přehlasovaný vlastník jednotky nebo i společenství vlastníků, pokud je vlastníkem jednotky, navrhnout soudu, aby o záležitosti rozhodl; v rámci toho může též navrhnout, aby soud dočasně zakázal jednat podle napadeného rozhodnutí. Není-li návrh podán do tří měsíců ode dne, kdy se vlastník jednotky o rozhodnutí dozvěděl nebo dozvědět mohl, jeho právo zaniká.</p>
<p><strong>(11)</strong> Je-li pro to důležitý důvod, může každý vlastník jednotky navrhnout soudu, aby rozhodl o záležitosti, která byla shromáždění řádně předložena k rozhodnutí, ale o které nebylo rozhodnuto pro nezpůsobilost shromáždění usnášet se.</p>

<h4 style="text-align: center;">Čl. XV</h4>
<h4 style="text-align: center;">Rozhodnutí mimo zasedání shromáždění</h4>
<p><strong>(1)</strong> Osoba, která je oprávněna shromáždění svolat, může navrhnout v písemné formě, aby vlastníci jednotek rozhodli o záležitostech, které náleží do působnosti shromáždění, mimo zasedání, s výjimkou rozhodnutí o změně stanov.</p>
<p><strong>(2)</strong> Návrh musí obsahovat alespoň návrh usnesení, podklady potřebné pro jeho posouzení nebo údaj, kde jsou uveřejněny, a údaj o lhůtě, ve které se má vlastník jednotky vyjádřit. Lhůta k vyjádření činí patnáct dní.</p>
<p><strong>(3)</strong> K platnosti hlasování se vyžaduje vyjádření vlastníka jednotky s uvedením dne, měsíce a roku, kdy bylo učiněno, podepsané vlastní rukou na listině obsahující plné znění návrhu rozhodnutí.</p>
<p><strong>(4)</strong> Výbor oznámí vlastníkům jednotek v písemné formě výsledek hlasování, a pokud bylo usnesení přijato, oznámí jim i celý obsah přijatého usnesení. Neučiní-li to bez zbytečného odkladu, může oznámení učinit na náklady společenství vlastníků ten, kdo usnesení navrhl.</p>
<p><strong>(5)</strong> Rozhodnutí se přijímá většinou hlasů všech vlastníků jednotek.</p>

<h4 style="text-align: center;">Čl. XVI</h4>
<h4 style="text-align: center;">Výbor</h4>
<p><strong>(1)</strong> Výbor je statutárním orgánem společenství vlastníků. Řídí a organizuje běžnou činnost společenství vlastníků a rozhoduje ve věcech spojených se správou domu a s předmětem činnosti společenství vlastníků s výjimkou těch věcí, které jsou podle právních předpisů ve výlučné působnosti shromáždění, anebo si je shromáždění k rozhodnutí vyhradilo.</p>
<p><strong>(2)</strong> Výbor je nejméně tříčlenný. Za výbor jedná navenek jeho předseda. V době nepřítomnosti předsedy jej zastupuje místopředseda. Jde-li o písemný právní úkon, musí být podepsán předsedou nebo v jeho zastoupení místopředsedou a dalším členem výboru. Kdo za společenství podepisuje, připojí k názvu společenství svůj podpis a údaj o své funkci.</p>
<p><strong>(3)</strong> Funkční období členů výboru činí pět let a počíná zvolením do funkce. Členové výboru jsou voleni a odvoláváni shromážděním, mohou být do své funkce voleni opětovně. Předsedu a místopředsedu volí výbor z řad svých členů a z funkce je odvolává.</p>
<p><strong>(4)</strong> Způsobilý být členem výboru je ten, kdo je plně svéprávný a bezúhonný ve smyslu právního předpisu upravujícího živnostenské podnikání. Je-li členem výboru jiná právnická osoba, zmocní fyzickou osobu, aby ji ve výboru zastupovala, jinak právnickou osobu zastupuje člen jejího statutárního orgánu.</p>
<p><strong>(5)</strong> Osoba, jejíž úpadek byl osvědčen, se může stát členem výboru, oznámila-li to předem společenství vlastníků, to neplatí, pokud od skončení insolvenčního řízení uplynuly alespoň tři roky. Byl-li osvědčen úpadek osoby, která je již členem výboru, oznámí to tato osoba bez zbytečného odkladu společenství vlastníků. Nedošlo-li k oznámení, může se domáhat každý, kdo na tom má právní zájem, aby člena výboru z funkce odvolal soud. To neplatí, rozhodlo-li společenství vlastníků, poté, co se o osvědčení úpadku této osoby dozvědělo, že má ve funkci setrvat.</p>
<p><strong>(6)</strong> Kdo přijme funkci člena výboru, zavazuje se, že ji bude vykonávat s nezbytnou loajalitou i s potřebnými znalostmi a pečlivostí. Má se za to, že jedná nedbale, kdo není této péče řádného hospodáře schopen, ač to musel zjistit při přijetí funkce nebo při jejím výkonu, a nevyvodí z toho pro sebe důsledky. Člen výboru vykonává funkci osobně; to však nebrání tomu, aby člen zmocnil pro jednotlivý případ jiného člena výboru, aby za něho při jeho neúčasti hlasoval.</p>
<p><strong>(7)</strong> Výbor zasedá podle potřeby, nejméně však jednou za čtvrtletí. Zasedání výboru je oprávněn svolat každý člen výboru. Každý člen výboru má jeden hlas. Výbor je způsobilý se usnášet za přítomnosti většiny členů, rozhoduje většinou hlasů zúčastněných. O průběhu jednání výboru a o jeho rozhodnutích se pořídí zápis podepsaný předsedajícím a zapisovatelem, přílohu zápisu tvoří listina přítomných. O náležitostech zápisu platí přiměřeně čl. XIV odst. 9 stanov. Je-li rozhodnutí přijato, zaznamená se na žádost člena výboru, který návrhu odporoval, jeho odchylný názor. Byl-li návrh přijat za neúčasti některého z členů, je tento člen výboru oprávněn dozvědět se obsah rozhodnutí. Zápisy ze zasedání výboru jsou k dispozici členům společenství vlastníků k nahlédnutí za podmínek uvedených v čl. X odst. 2 stanov. Pokud o to člen společenství vlastníků požádá, jsou mu zápisy ze zasedání výboru zasílány na jeho e-mailovou adresu, bezprostředně po vyhotovení zápisu.</p>
<p><strong>(8)</strong> Má-li společenství vlastníků zaměstnance je pověřen právním jednáním vůči zaměstnancům předseda výboru.</p>
<p><strong>(9)</strong> Odpovědnost člena výboru za škodu, kterou způsobil porušením právní povinnosti při výkonu své funkce, se řídí ustanoveními občanského zákoníku. Nenahradil-li člen výboru společenství vlastníků škodu, kterou jí způsobil porušením povinnosti při výkonu funkce, ačkoli byl povinen škodu nahradit, ručí věřiteli společenství vlastníků za jeho dluh v rozsahu, v jakém škodu nenahradil, pokud se věřitel plnění na společenství vlastníků nemůže domoci.</p>
<p><strong>(10)</strong> Výbor jako výkonný orgán společenství vlastníků zejména:</p>
<ol>
<li style="list-style-type: lower-alpha;">zajišťuje záležitosti společenství vlastníků ve věcech správy domu a pozemků a dalších činností společenství vlastníků podle právních předpisů a těchto stanov, pokud nejde o záležitosti, které jsou v působnosti shromáždění; zajišťuje plnění usnesení shromáždění a odpovídá mu za svou činnost,</li>
<li style="list-style-type: lower-alpha;">rozhoduje o pojištění domu,</li>
<li style="list-style-type: lower-alpha;">rozhoduje o zajištění dodávky služeb spojených s užíváním jednotek v souladu s usnesením shromáždění o schválení druhu služeb,</li>
<li style="list-style-type: lower-alpha;">odpovídá za vedení účetnictví a za sestavení účetní závěrky a za předložení přiznání k daním, pokud tato povinnost vyplývá z právních předpisů,</li>
<li style="list-style-type: lower-alpha;">připravuje podklady pro zasedání shromáždění, svolává shromáždění, předkládá shromáždění zprávu o hospodaření společenství vlastníků, zprávu o správě domu a pozemků a o dalších činnostech společenství vlastníků, které obsahují zejména základní údaje o provedených a plánovaných opravách, údržbě a povinných revizích včetně údajů o použití a stavu příspěvků na správu domu a pozemků,</li>
<li style="list-style-type: lower-alpha;">předkládá k projednání a schválení účetní závěrku a písemné materiály, které má shromáždění projednat,</li>
<li style="list-style-type: lower-alpha;">zajišťuje řádné vedení písemností společenství vlastníků,</li>
<li style="list-style-type: lower-alpha;">sděluje jednotlivým členům společenství vlastníků podle usnesení shromáždění výši příspěvků na náklady spojené se správou domu a pozemků a výši záloh na úhradu za služby,</li>
<li style="list-style-type: lower-alpha;">zajišťuje vyúčtování záloh na úhradu za služby a vypořádání nedoplatků nebo přeplatků,</li>
<li style="list-style-type: lower-alpha;">zajišťuje včasné plnění závazků společenství vlastníků vzniklých ze smluv a jiných závazků a povinností vůči třetím osobám a včasné uplatňování pohledávek společenství vlastníků.</li>
</ol>
<p><strong>(11)</strong> Výbor jako statutární orgán společenství vlastníků zejména:</p>
<ol>
<li style="list-style-type: lower-alpha;">v souladu s právními předpisy, s těmito stanovami a s usneseními shromáždění činí právní jednání za společenství vlastníků navenek ve věcech předmětu činnosti, zejména též uzavírá smlouvy,</li>
<li style="list-style-type: lower-alpha;">zajišťuje kontrolu kvality dodávek, služeb a jiných plnění podle uzavřených smluv a činí vůči dodavatelům potřebná právní nebo jiná opatření k odstranění zjištěných nedostatků nebo k náhradě vzniklé škody,</li>
<li style="list-style-type: lower-alpha;">za společenství vlastníků vymáhá plnění povinností uložených členům společenství vlastníků,</li>
<li style="list-style-type: lower-alpha;">plní povinnosti podle právních předpisů ve vztahu k rejstříku společenství vlastníků jednotek vedenému příslušným soudem určeným zvláštním předpisem.</li>
<li style="list-style-type: lower-alpha;">v případě změny prohlášení dle § 1166 o. z., zajistí vyhotovení úplného znění a bez zbytečného odkladu je založí do sbírky listin vedené příslušným katastrálním úřadem,</li>
</ol>
<p><strong>(12)</strong> V působnosti výboru je dále rozhodování:</p>
<ol>
<li style="list-style-type: lower-alpha;">o nabytí movitých věcí, jejichž pořizovací cena nedosáhne v kalendářním roce souhrnné částky 15 000 Kč;</li>
<li style="list-style-type: lower-alpha;">o opravě nebo stavební úpravě společných částí nemovité věci, nepřevyšují-li náklady v jednotlivých případech částku 10 000 Kč; tento limit neplatí, pokud se jedná o opravy způsobené havárií na společných částech.</li>
</ol>
<p><strong>(13)</strong> Členství ve výboru končí:</p>
<ol>
<li style="list-style-type: lower-alpha;">uplynutím funkčního období,</li>
<li style="list-style-type: lower-alpha;">odvoláním z funkce,</li>
<li style="list-style-type: lower-alpha;">odstoupením z funkce,</li>
<li style="list-style-type: lower-alpha;">ztrátou způsobilosti být členem výboru</li>
<li style="list-style-type: lower-alpha;">případně jiným způsobem stanoveným právními předpisy nebo stanovami.</li>
</ol>
<p><strong>(14)</strong> Odstoupí-li člen voleného orgánu ze své funkce prohlášením došlým společenství vlastníků, zaniká funkce uplynutím dvou měsíců od dojití prohlášení.</p>
<p><strong>(15)</strong> Členové výboru, jejichž počet neklesl pod polovinu, mohou kooptovat náhradní členy výboru do nejbližšího zasedání shromáždění.</p>

<h4 style="text-align: center;">Čl. XVII</h4>
<h4 style="text-align: center;">Revizor</h4>
<p><strong>(1)</strong> Revizor je kontrolním orgánem společenství. Je oprávněn kontrolovat činnost
společenství a projednávat stížnosti jeho členů na činnost společenství nebo jeho orgánů.
Má oprávnění nahlížet do účetních a jiných dokladů společenství a vyžadovat od výboru
potřebné informace pro svoji činnost. Revizor odpovídá pouze shromáždění a je nezávislý od
ostatních orgánů společenství.</p>
<p><strong>(2)</strong> Revizor vypracovává revizní zprávu o hospodaření společenství vždy za uplynulý
kalendářní rok a předkládá ji shromáždění.</p>
<p><strong>(3)</strong> Revizor se účastní jednání výboru společenství s hlasem poradním.</p>
<p><strong>(4)</strong> Funkce revizora je dobrovolná, jedná se souhlasem shromáždění.</p>

<p> </p>
<h4 style="text-align: center;">ČÁST PÁTÁ</h4>
<h4 style="text-align: center;">URČENÍ PRVNÍCH ČLENŮ STATUTÁRNÍHO ORGÁNU</h4>
<h4 style="text-align: center;">Čl. XVIII</h4>
<p>Prvními členy výboru byli:</p>
<ol>
<li style="list-style-type: lower-alpha;">Ing. Petra Horčičková</li>
<li style="list-style-type: lower-alpha;">Ing. Petr Macháček</li>
<li style="list-style-type: lower-alpha;">Radka Wasserbauerová</li>
</ol>

<p> </p>
<h4 style="text-align: center;">ČÁST ŠESTÁ</h4>
<h4 style="text-align: center;">PRAVIDLA PRO SPRÁVU DOMU A POZEMKU A UŽÍVÁNÍ SPOLEČNÝCH ČÁSTÍ</h4>
<h4 style="text-align: center;">Čl. XIX</h4>
<p>Pravidla pro správu domu a pozemků a užívání společných částí jsou upravena v čl. III až VII těchto stanov a vyplývají také z dalších ustanovení stanov upravujících práva a povinnosti členů vlastníků jednotek a působnost orgánů společenství vlastníků.</p>
<h4 style="text-align: center;">Čl. XX</h4>
<p>Domovní řád, který upravuje podmínky a způsob užívání domu, bytů, nebytových prostor a společných částí domu, je přílohou těchto stanov.

<h4 style="text-align: center;">Čl. XXI</h4>
<h4 style="text-align: center;">Pravidla pro příspěvky na správu domu a pro způsob určení jejich výše placené jednotlivými vlastníky jednotek</h4>
<p><strong>(1)</strong> Vlastníci jednotek jsou povinni přispívat na správu domu a pozemků ve výši a lhůtě určené shromážděním.</p>
<p><strong>(2)</strong> Na každou jednotku stejně se rozvrhnou:</p>
<ol>
<li style="list-style-type: lower-alpha;">náklady na odměňování členů výboru,</li>
<li style="list-style-type: lower-alpha;">náklady na vedení účetnictví,</li>
<li style="list-style-type: lower-alpha;">náklady na vlastní správní činnost dle čl. V stanov,</li>
<li style="list-style-type: lower-alpha;">náklady na zřízení, vedení a zrušení bankovních účtů společenství vlastníků,</li>
<li style="list-style-type: lower-alpha;">náklady na pořízení majetku sloužícího pro vlastní správní činnost,</li>
<li style="list-style-type: lower-alpha;">náklady spojené s poskytováním právních služeb týkajících se správy domu a pozemků.</li>
</ol>
<p><strong>(3)</strong> Ostatní náklady na správu domu a pozemků se rozvrhnou podle podílu na společných částech nebo dle rozhodnutí shromáždění.</p>
<p><strong>(4)</strong> Při převodu vlastnického práva k jednotce nevzniká společenství vlastníků povinnost vypořádat příspěvky na správu domu ke dni účinnosti převodu. Společenství vlastníků vydá vlastníkovi jednotky na jeho žádost potvrzení, jaké dluhy související se správou domu a pozemků přejdou na nabyvatele jednotky, případně že takové dluhy nejsou.</p>

<h4 style="text-align: center;">Čl. XXII</h4>
<h4 style="text-align: center;">Pravidla pro příspěvky na úhradu cen služeb a pro způsob určení jejich výše placené jednotlivými vlastníky jednotek</h4>
<p><strong>(1)</strong> Službami jsou zejména dodávka pitné vody a odvádění odpadních vod, osvětlení společných prostor v domě, úklid společných prostor v domě a umožnění příjmu rozhlasového a televizního signálu.</p>
<p><strong>(2)</strong> O druhu poskytovaných služeb, výši záloh, lhůtě placení záloh a o způsobu rozúčtování cen služeb na jednotky rozhoduje shromáždění. Změna způsobu rozúčtování je možná vždy až po uplynutí zúčtovacího období.</p>

<p> </p>
<h4 style="text-align: center;">ČÁST DEVÁTÁ</h4>
<h4 style="text-align: center;">ZÁVĚREČNÁ USTANOVENÍ</h4>
<p><strong>(1)</strong> Tyto stanovy byly schváleny na zasedání shromáždění dne .................</p>
<p><strong>(2)</strong> Ve věcech ve stanovách neupravených platí právní úprava podle českých obecně závazných právních předpisů.</p>

</body>
</html>
